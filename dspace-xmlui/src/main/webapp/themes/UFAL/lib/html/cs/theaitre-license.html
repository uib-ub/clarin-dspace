<div id="faq-like">
  <h2 id="ufal-point-faq">THEAITRE licence - pro výzkum v oblasti AI</h2>
  <div>
    (2022/12/20)
  </div>
  <hr />
  <h3>Licence pro využití dat pro vědecký výzkum v oblasti umělé inteligence</h3>
  <p class="alert alert-danger">The text of the contract is available in both Czech and English. The English text is informative only, the Czech text is legally binding.</p>
  <br />
  <h4>Souhlas k užití díla - podlicence</h4>
  <p class="well well-sm">Nabyvatel dat, identifikovaný osobními údaji (jméno, adresa, e-mail), které vyplnil při elektronickém souhlasu s touto licencí na webu databáze LINDAT/CLARIAH-CZ (na jedné straně; dále jen „Nabyvatel“)</p>
  <p>
    a
    </p>
<p class="well well-sm">
    Univerzita Karlova<br />
    Veřejná vysoká škola dle z. č. 111/1998 Sb., v platném znění<br />
    se sídlem Ovocný trh 560/5, 116 36 Praha 1<br />
    IČO: 00216208 DIČ: CZ00216208<br />
    Týká se součásti: Matematicko-fyzikální fakulta<br />
    Adresa: Ke Karlovu 2027/3, 121 16 Praha 2<br />
    zastoupená děkanem Matematicko-fyzikální fakulty, doc. RNDr. Mirko Rokytou, CSc., jednajícím na základě plné moci udělené rektorkou Univerzity Karlovy  prof. MUDr. Milenou Králíčkovou, Ph.D.<br />
    (na straně druhé; dále jen „Zprostředkovatell“)<br />
</p>
  <div class="well">

    <p>uzavírají dnešního dne, měsíce a roku podle § 2358 a násl. zákona č. 89/2012 Sb., občanského zákoníku, v platném a účinném znění, a dále podle zákona č. 121/2000 Sb., o právu autorském, o právech souvisejících s právem autorským a o změně některých zákonů (autorský zákon), v platném a účinném znění, tuto smlouvu o udělení souhlasu k užití díla (dále jen „Smlouva“):</p>
  <br />

    <p>
        Čl. I. Úvodní ustanovení<br />
        1. Zprostředkovatel licence není původní autor díla, ale má od autora (v zastoupení umělecké agentury DILIA) na základě smluvního ujednání oprávnění k uveřejnění díla v databázi LINDAT/CLARIAH-CZ (dále jen „Databáze“) a dále poskytovat podlicenci k užití díla za účelem umožnění dalšího vědeckého výzkumu v oblasti umělé inteligence.<br />
    </p>
      <p>
          Čl. II. Předmět Smlouvy<br />
          1. Zprostředkovatel uděluje Nabyvateli svolení a oprávnění k užití Díla uveřejněném v Databázi za podmínek dále uvedených v této Smlouvě.<br />
          2. Nabyvatel se zavazuje k užití díla jen a výhradně pro vědecké účely. Zprostředkovatel nebude požadovat po Nabyvateli žádnou finanční odměnu.<br />
      </p>
      <p>
          Čl. III. Dílo a poskytnutí licence k jeho užití<br />
          1. Zprostředkovatel touto Smlouvou uděluje Nabyvateli svolení a oprávnění k užití Díla pro účely dalšího vědeckého výzkumu v oblasti umělé inteligence.<br />
          2. Oprávnění dle této Smlouvy je poskytováno coby nevýhradní bez časového, množstevního, teritoriálního a jakéhokoliv jiného omezení.<br />
          3. Nabyvatel není oprávněn užít Dílo nad rámec oprávnění udělených Smlouvou. Nabyvatel se dále zavazuje, že:<br />
          a) jakékoliv dílo, či jiný výsledek předmětného vědeckého výzkumu nebude obsahovat prvky nebo náznaky, že je v něm užito Dílo,<br />
          b) Dílo nebude zpřístupněné třetí osobě vyjma osob, které pracují s Databází, resp. se podílejí na předmětném vědeckém výzkumu týkajícím se umělé inteligence,<br />
          c) Autorovi, resp. DILIA bude kdykoliv umožněna kontrola podmínek stanovených touto Smlouvou,<br />
          d) v souvislosti s projektem umělé inteligence nebude v žádném případě veřejně použito či zmíněno jméno Autora či název Díla.<br />
      </p>
      <p>
          Čl. V. Závěrečná ustanovení<br />
          1. Tato Smlouva nabývá platnosti i účinnosti dnem jejího elektronického odsouhlasení Nabyvatelem prostřednictvím webu databáze LINDAT/CLARIAH-CZ.<br />
          2. Tato Smlouva se uzavírá na dobu neurčitou. Může být vypovězena bez udání důvodu kteroukoli ze smluvních stran doporučeným dopisem, doručeným straně druhé, s dodržením výpovědní lhůty v délce jednoho měsíce plynoucí od prvého dne měsíce následujícího po obdržení výpovědi druhou stranou.<br />
          3. Tato Smlouva může být měněna nebo doplňována pouze písemnými dodatky podepsanými oběma smluvními stranami.<br />
      </p>
  </div>
</div>
